"lang"
{ 
"Language" "romanian" 
"Tokens" 
{
"#commentary\tf2-Comment000.mp3"   "[Gabe Newell] Bun-venit în Team Fortress 2. După 9 ani de producție, sperăm că așteptarea a meritat. Pentru a asculta un nod de comentariu, îndreaptă ținta spre simbolul nodului de comentariu care plutește și apasă butonul atribuit pentru FOCUL PRIMAR. Pentru a opri redarea unui nod de comentariu, îndreaptă ținta spre simbolul nodului de comentariu care se rotește și apasă din nou butonul atribuit pentru FOCUL PRIMAR. Unele noduri de comentarii pot prelua controlul jocului pentru a-ți prezenta ceva specific. În aceste cazuri, tot ce trebuie să faci este să apeși butonul de FOC PRIMAR pentru a opri comentariul. Totodată, poți folosi butonul de FOC SECUNDAR pentru a parcurge toate nodurile de comentarii ale hărții. Te rog să-mi spui ce părere ai despre joc după ce-l încerci. Mă poți contacta la adresa de e-mail gaben@valvesoftware.com. De asemenea, clasa mea preferată este Spy. Îți mulțumesc pentru atenție și îți urez distracție plăcută!"
"#commentary\tf2-Comment001.mp3"   "[Jeremy Stone] În jocurile multiplayer, conţinutul folosit de jucători este, în general, creat de către alţi jucători. Pentru a favoriza acest lucru, am implementat funcţionalităţi cu scopul de a promova relaţia dintre jucători. De exemplu, imaginea ucigaşului unui jucător îl ajută pe acesta să observe şi să reţină adversari specifici. Calitatea de \"Rival\" presupune faptul că unii adversari sunt mai importanţi decât alţii. Acest lucru dă jucătorilor ocazia de a primi puncte în plus atunci când reuşesc să-şi ia revanşa."
"#commentary\tf2-Comment002.mp3"   "[Laura Dubuk] Hărţilor le sunt necesare bariere ce nu pot fi trecute, dar dacă restricţionăm mediul numai la spaţii interioare sau canioane adânci, aceste bariere nu pot bloca întotdeauna vederea jucătorului către zonele exterioare, inaccesibile. În jocurile noastre mai realistice, precum HL2, aceste bariere necesită explicaţii fictive sau vizuale. În lumea stilizată din Team Fortress, de exemplu, artificialitatea evidentă este unul dintre principiile de bază ale proiectului, astfel putem simplifica sau chiar ignora aceste explicaţii fără a compromite experienţa jucătorului. Playtestingul a arătat că aceste garduri joase, care duc către un spaţiu extins şi gol, trimit mesajul clar că zona aceea nu este interesantă şi nici accesibilă."
"#commentary\tf2-Comment003.mp3"   "[Ariel Diaz] Fiecare clasă din Team Fortress a fost proiectată pentru a contribui individual la atac şi apărare. Punctele de control sunt, în mod clar, metode de a atrage atenţia jucătorilor asupra activităţilor ofensive şi defensive de bază. De asemenea, ele sunt utile pentru a atrage atenţia jucătorilor asupra diferitelor locuri ale hărţii."
"#commentary\tf2-Comment004.mp3"   "[Jeff Lane] În proiectul original, odată ce atacatorii erau înlăturaţi de pe punctul de control, ei pierdeau orice fel de progres făcut pentru capturarea acelui punct. Playtestingul a arătat că jucătorii singuri de lângă un punct de control inamic nu aveau iniţiativa de a captura acel punct când existau inamici în acea zonă. De asemenea, când o echipă a rămas cu un singur punct de control de apărat, echipa care ataca şi care era mai puternică de obicei nu putea asalta cu succes ultimul punct de control, ceea ce cauza terminarea multor jocuri la egalitate. Am schimbat metoda de capturare, în aşa fel încât progresul capturării persistă pentru un timp, chiar dacă atacatorii au fost înlăturaţi de pe punct, iar această îmbunătăţire a reparat ambele probleme ce le avea proiectul original."
"#commentary\tf2-Comment005.mp3"   "[Jim Hughes] Pentru a oferi jucătorilor controlul în privinţa parcurgerii unei hărţi, rutele de pe harta respectivă ar trebui să fie mai mult sau mai puţin adaptate, în funcţie de clasa curentă a jucătorului şi de starea hărţii. Prezenţa apei creşte dificultatea unei rute, deoarece îţi ia mai mult timp să înoţi decât să alergi. În cazul Spz-ilor, ei folosesc deseori acest compromis pentru a se infiltra fără să fie detectaţi. Cât despre Pyro, acesta evită astfel de zone deoarece arma lor primară este inutilă sub apă. Dacă inamicul are o apărare puternică, costul mărit al rutei prin apă devine neglijabil pentru orice clasă ce doreşte să lovească apărătorii din spate."
"#commentary\tf2-Comment006.mp3"   "[Iikka Keranen] Noi construim skyboxurile 3d la scală 1/16 pentru a reduce memoria folosită de spaţiile vaste din ele. Acet lucru înseamnă că trebuie să fim şireţi în modul cum abordăm trenurile care se mişcă între skybox şi spaţiul jucătorului. De fapt, sunt două versiuni pentru fiecare tren ce se mişcă: unul de nivelul jucătorului şi unul mai mic, în skybox. Casele aflate de-o parte şi de alta clădirii din mijlocul hărţii maschează locul în care schimbăm între cele două trenuri."
"#commentary\tf2-Comment007.mp3"   "[Andrea Wicklund] Ideal ar fi ca meciurile să se încheie cu victoria unei echipe şi pierderea celeilalte. Când are loc o remiză înseamnă că ambele echipe pierd. Pentru a evita remizele, designul hărţilor presupune două variabile-cheie: timpul de revenire a echipei şi timpul din zona de revenire până la linia de front. Echipa care câştigă primeşte un timp de revenire mai rapid şi zone de revenire mai înaintate, fapt ce măreşte şansele lor de a împinge înainte şi de a câştiga jocul."
"#commentary\tf2-Comment008.mp3"   "[Dave Riller] Pentru a avea locuri optime pentru Sniper-i, hărţile au nevoie de spaţii largi, cu o linie de vizare lungă şi cu adăpost. Ţintele unui Sniper necesită rute alternative care să treacă de linia de vizare a acestuia, dar ele au, de regulă, un cost adiţional - cum ar fi timp mărit de deplasare. Acest lucru îl face pe jucător să ia o decizie: să meargă pe ruta directă, dar periculoasă, sau pe ruta ocolitoare, dar sigură? Poziţia Sniper-ilor, în general, corespunde unei zone pentru Sniper-ii inamici, poziţionată pe partea opusă a arenei, ceea ce permite unui Sniper să-şi contracareze adversarul din aceeaşi clasă, oferind apărare coechipierilor în zone expuse."
"#commentary\tf2-Comment009.mp3"   "[Bay Raitt] Remizele apar, în general, în jurul uşilor, unde echipele au o prezenţă defensivă puternică de o parte şi de alta a lor. Pentru a preveni acest lucru, noi furnizăm rute alternative cu costuri mărite ce devin mai atractive atunci când inamicul are o apărare purternică în spatele rutei principale. Numărul intrărilor pentru inamici într-o zonă este crucial în proiectare, deoarece atunci când inamicul atacă pe fronturi multiple, zona poate deveni extrem de greu de ţinut. Acest lucru face ca ieşirile cu sens unic să fie un element de proiectare folositor, deoarece ne permite să decuplăm numărul de intrări pentru inamic de numărul de rute ofensive prietenoase."
"#commentary\tf2-Comment010.mp3"   "[Jamaal Bradley] Pentru un bun gameplay, trebuie uneori să neutralizăm viteza claselor. De exemplu, aceste uşi centrale au fost create pentru a ne asigura că toate clasele ajung în acelaşi timp în partea de mijloc a hărţii, până la începerea acţiunii. Playtestingul a arătat că este mai distractiv ca echipele să aştepte în grup atunci când se deschid uşile. Anticiparea bătăliei, combinată cu hazardul trenurilor ce se mişcă, creează o înfruntare grozavă pentru punctul de control central."
"#commentary\tf2-Comment011.mp3"   "[Matt Boone] Geamurile antiglonţ sunt elemente de proiectare folositoare în zonele puternic apărate, precum în jurul punctelor de control. Acestea dau echipei ofensive şansa să vadă apărătorii echipei adverse şi poziţiile santinelelor şi, totodată, permit echipei defensive o vedere bună a atacatorilor ce se adună. Acest lucru este, de obicei, crucial pentru apărare în cazul în care ofensiva aşteaptă încărcarea invulnerabilităţii a unui Medic."
"#commentary\tf2-Comment012.mp3"   "[Matthew Russell] În general, pe hărţile Atac/Apărare, echipele atacante prost poziţionate, care se dau cu capul de pereţi atunci când timpul stă să expire, conduc la remize. Pentru a evita acest lucru, noi sugerăm ca pierderile potenţiale să devină pierderi actuale cât mai repede posibil. Începem cu o limită scurtă de timp şi apoi adăugăm timp atunci când echipa ofensivă reuşeşte să captureze un punct. Runda este astfel jucată într-un timp cât mai scurt posibil şi tensiunea rămâne mare pe toată perioada ei. Rundele cu timp îndelungat nu conduc la sentimentul de urgenţă pe care dorim să-l creăm."
"#commentary\tf2-Comment013.mp3"   "[John Cook] Înălţimea este un element folositor atunci când sunt proiectate clădirile ce se pot apăra. De exemplu, clădirea pentru punctul de captură B trebuie apărat din toate direcţiile. Înălţimea şi ferestrele pe toate părţile dau un avantaj apărătorilor din clădire, atunci când lansează rachete şi grenade din interiorul ei. Geamurile antiglonţ ale unor ferestre le permit să vadă în siguranţă inamicii care se aproprie."
"#commentary\tf2-Comment014.mp3"   "[Jake Nicholson ] Pentru Soldier, noi proiectăm spaţii cu o atenţie specifică pentru înălţime. Soldierul încearcă, în general, să tragă de sus în jos spre oponenţi pentru a maximiza efectul pagubelor făcute de rachete. Acoperişul de aici îi oferă Soldierului acest avantaj. Pe acoperiş se mai poate ajunge prin săritura cu rachetă a Soldierului, făcând această zonă inaccesibil, în general, altor clase. Din cauza damage-ului provocat de săritura cu rachetă, Soldierul pierde puncte de viaţă pentru acest avantaj de înălţime. Acest schimb, precum şi diminuarea vieţii Soldierului ne permit să facem din acoperiş un avantaj puternic fără a dezechilibra harta, deoarece această clasă trebuie să se bazeze pe Medicii care se află la sol şi încearcă să vindece posesorii de lansatoare de rachete."
"#commentary\tf2-Comment015.mp3"   "[Dave Riller] Pentru Scout, hărțile au nevoie de spații deschise care îi permit să execute sărituri duble pe rute la care alte clase nu au acces. Această zonă este caracterizată printr-o varietate mare de acoperișuri și stânci pe care un Scout le poate traversa cu ușurință, aflându-se astfel deasupra tuturor oponenţilor din celelalte clase. Scoutul își poate folosi viteza pentru a se retrage sau a căuta să se vindece - îl forţăm astfel să-și asume riscuri atunci când punem o cutie cu viață într-un spațiu mic și închis în care nu prea există libertate de mișcare."
"#commentary\tf2-Comment016.mp3"   "[Matt Boone] Spy-ul a fost proiectat pentru jucătorii care vor să-şi păcălească oponenţii. La un nivel înalt, gameplay-ul lui decurge astfel: se infiltrează în echipa inamică, se mişcă folosind deghizări şi înjunghie mortal pentru a scăpa de inamici cruciali jocului, precum Sniperi, Engineeri şi Medici. Camuflajul este proiectat pentru a-l ajuta în două situaţii-cheie. Prima constă în trecerea de linia de front, unde jucătorii sunt vigilenţi şi foarte suspicioşi cu acei coechipieri care nu se deplasează în direcţia corectă. A doua constă în scăparea din calea inamicilor care l-au văzut deghizat cât timp a fost în teritorul duşman. Sabotorul Spy-ului a fost proiectat ca să îi permită să scape uşor de santinelele nesupravegheate ale inamicilor, fapt ce îi forţează pe inamicii Engineer să stea cu ochii pe clădirile lor."
"#commentary\tf2-Comment017.mp3"   "[Eric Kirchmer] Echilibrarea puterii Sentry-ului controlat de AI-ul Engineer-ului a fost una dintre cele mai mari probleme de design în Team Fortress 2. Dacă Sentry-ul ar era prea puternic, numai cei mai îndemânatici jucători puteau să-l contracareze. Dacă Sentry-ul era prea slab, Engineerul nu ar fi avut nicio şansă împotriva jucătorilor experimentaţi şi nu ar fi avut niciun motiv să-l mai construiască. Soluţia noastră a fost să facem un Sentry deopotrivă letal pentru inamicii care nu se adăpostesc şi neutru faţă de inamicii care intră şi ies din adăpost. Acest lucru îl obligă pe Engineer să-şi folosească armele secundare pentru a compensa vulnerabilitatea Sentry-ului în colţuri. Sentry-ul este un obstacol formidabil pentru orice oponent care încearcă să treacă pe lângă el."
"#commentary\tf2-Comment018.mp3"   "[Andrew Burke] Scoutul este proiectat pentru jucătorii care vor să se deplaseze rapid atunci când atacă o țintă. În timp ce alte clase combatante se bazează pe damage mare, punctele forte ale unui Scout sunt viteza mare de deplasare și abilitatea de a executa o dublă săritură pentru a se feri de atacurile ostile. Stilul său de luptă provine, în principal, din caracteristicile pe care le are arma sa primară, scattergunul. Aceasta provoacă numeroase daune, iar alicele, odată trase, se împrăştie care-ncotro. De aceea, Scoutul trebuie să se afle aproape de inamici pentru ca arma să aibă efect maxim - în schimb, apropierea de inamic presupune expunerea unui risc mare de a fi rănit. Cadența de tragere a acestei arme este mică și, de aceea, Scoutul mai întâi trage, apoi se ferește și se oprește, apoi trage iarăși etc. - acest lucru îi oferă inamicului o șansă mai mare de a-l lovi pe Scout în momentele sale de respiro. Scattergunul are un cartuș mic și un timp de reîncărcare redus, obligându-l pe Scout să se retragă din luptă pentru a-și reîncărca arma - acțiune pe care o poate face rapid, datorită vitezei cu care a fost înzestrat. Sigur, într-o asemenea situație, retragerea temporară a Scoutului îi lasă timp inamicului rănit să fugă mâncând pământul."
"#commentary\tf2-Comment019.mp3"   "[Dhabih Eng] Soldier este una dintre clasele principalele de luptă, având o viteză de mişcare bună şi o incredibilă forţă de a face ravagii la distanţe mari împotriva santinelelor. Slăbiciunea sa este proiectată în arma principală, lansatorul de rachete, care are un încărcător limitat. Acest lucru îl obligă pe Soldier să fie prudent atunci când îşi reîncarcă lansatorul de rachete El trage cu proiectile relativ încete, fiind ineficient la distanţe scurte împotriva unui oponent, pentru că acesta le poate evita cu uşurinţă, aşa cum este cazul Scoutului."
"#commentary\tf2-Comment020.mp3"   "[Charlie Brown] Puşca cu lunetă a fost, pentru noi, o altă problemă complicată de proiectare. Pentru a îndeplini aşteptările jucătorului, o puşcă cu lunetă trebuie să fie în stare să omoare un adversar cu o singură lovitură... în cap. Pe de altă parte, trebuia să găsim o soluţie ca tragerile reflexe, ale jucătorilor experimentaţi, să nu devasteze din prima o ţintă - pentru a rezolva această problemă, am implementat un contor de măsură a daunelor, ce apare doar când ţinteşti prin lunetă. Această soluţie prezintă o multitudine de beneficii: daunele reduse făcute atât cu luneta la ochi, cât şi fără lunetă nu sunt letale. Jucătorul are, aşadar, posibilitatea de a alege între a trage în rafale mai puţin periculoase sau în tiruri mortale, la intervale mai mari de timp. Damage-ul mare recompensează, într-un fel, Sniperul, oferindu-i posibilitatea găsirii unui loc optim de unde să aibă o acoperire bună a câmpului de bătălie şi să fie, în acelaşi timp, la adăpost."
"#commentary\tf2-Comment021.mp3"   "[Marc Scaparro] Pyroul este proiectat să fie cea mai bună clasă de luptă de proximitate, fiind destinat luptelor în spaţii restrânse, precum şi ambuscadelor. Dar pentru că orice medalie are şi un revers, Pyroul a fost proiectat să fie vulnerabil în spaţii deschise. Astfel, jucătorii se văd forţaţi să abordeze spaţii închise, precum colţuri sau vecinătatea uşilor. Pentru a mări damage-ul aruncătoarelor de flăcări folosite de Pyro, am adăugat acestei clase de arme efecte senzoriale, care contribuie la dezorientarea oponentului atât de mult încât flăcările îl vor termina."
"#commentary\tf2-Comment022.mp3"   "[Wade Schin] Demomanul este clasa de luptă cea mai versatilă, fiind capabil de ofensive puternice şi apărare pe măsură. Demomanul este, de asemenea, singura clasă capabilă să tragă indirect, ceea ce îi permite să distrugă santinelele de după colţuri. În plus, bombele sale lipicioase îi oferă abilitatea de a sări - echivalentă cu săritura cu rachetă a Soldierului. Pe de altă parte, bombele lipicioase îi pot împiedica pe inamici să se deplaseze pe coridoare şi pot acoperi o retragere sau apăra punctele de control, chiar dacă Demomanul se află în altă parte."
"#commentary\tf2-Comment023.mp3"   "[Keith Huggins] Cu raza lui mare de tragere, minigunul Heavy-ului permite jucătorilor mai puţin experimentaţi să-şi spulbere adversarii fără să îi ţină fix în ţintă. Pentru a compensa acest aspect, noi am ales să amplificăm alţi factori. De exemplu, există un decalaj uşor între momentul în care jucătorul apasă pe trăgaci şi momentul în care se declanşează tirul. În plus, Heavy-ul se deplasează mult mai greu atunci când trage cu arma sa. Aceşti factori îl obligă pe jucători să anticipeze atât atacurile inamice, cât şi locul în care se va desfăşura lupta."
"#commentary\tf2-Comment024.mp3"   "[John Morello] Medicul este clasa principală de suport. Alte clase de suport care le-am proiectat aveau o varitate de probleme. Nu le era necesară foarte multă îndemânare, deoarece ei stăteau în zone apărate, ceea ce le ţineau departe de parţile distractive ale jocului. Cel mai rău, însemna că nu erau nici măcar folositori deoarece nu stăteau destul de aproape de jucătorii care aveau nevoie să fie vindecaţi. Noi am proiectat Medicul din Team Fortress 2 pentru a rezolva aceste probleme, în principal aducându-l chiar în mijlocul bătăliilor. În plus, am proiectat vindecătorul să fie cât mai uşor de folosit, pentru ca medicii să se poată concentra pe supravieţuire în timp ce vindecă coechipierii. Nu este necesar niciun fel de ţintire, astfel lăsând Medicul să se concentreze pe urmărirea ţintei pe care o vindecă, ce este încurajat să ţină Medicul în siguranţă."
"#commentary\tf2-Comment025.mp3"   "[Aaron Halifax] Scopul nostru principal atunci când am proiectat Vindecătorul a fost sa clădim o relaţie puternică între Medic şi ţinta pe care o vindecă. Noi am vrut să vedem ce se poate întâmpla dacă ne concentram pe crearea unei relaţii ciclice între cei doi jucători, în loc să ne gandim să facem ca întreaga echpă să coopereze. În proiectarea Vindecătorului ne-am asigurat că şi Medicul şi ţinta lui sunt extrem de constienţi unul de celălalt, fiind atenţi la viaţa şi la poziţia relativă unul de altul, şi ei îşi pregătesc tacticile cu grijă. Am vrut să fie prezentă îndemânare atunci când eşti o ţintă bună de vindecare, încât Medicii să caute şi să stea cu ţintele cu îndemânare bună. Acest lucru favorizează relaţia pe care o vrem."
"#commentary\tf2-Comment026.mp3"   "[Jakob Jungels] Invulnerabilitatea este o adăugare aparte în experienţa jocului de tip multiplayer, care, altfel, ar avea mai puţine momente emoţionale faţă de un joc single-player bine realizat. Momentul în care un Medic invulnerabil şi coechiperul său intervin în bătălie reprezintă un avantaj enorm pentru ei. Este, de asemenea, şi un moment tensionat pentru apărători, care ştiu că trebuie să reziste doar 10 secunde până când dispare invulnerabilitatea. Invulnerabilitatea contribuie şi la menţinerea atenţiei jucătorilor asupra jocului, ajutând echipa să rupă o barieră defensivă, atunci când echipa inamică refuză să iasă afară din baza lor pentru a ataca activ. Fără atacatori activi din partea apărătorilor, este mai uşor pentru echipa în ofensivă să încarce invulnerabilitatea fără întrerupere. În plus, invulnerabilitatea este un scop important pentru Medic şi o răsplată pentru eficienţa cu care îşi vindecă coechipierii. Încurajăm acest comportament şi prin încărcarea mai rapidă a invulnerabilităţii, atunci când sunt vindecaţi coechipierii răniţi, în comparaţie cu timpul în care sunt vindecaţi coechipierii cu viaţa plină."
"#commentary\tf2-Comment027.mp3"   "[Jeff Lane] Comunităţile de tip multiplayer tind să fie focalizate pe un grup mic de hărţi, care sunt jucate şi rejucate. În loc de a prduce un număr mare de hărţi, din care majoritatea ar rămâne nejucate, ne-am hotărât să încercam să construim o singură hartă cu posibilităţi inerente  mai multe de rejucare decât orice altă hartă realizată anterior de către noi. Cu majoritatea hărţilor de tip multiplayer, ştii ce vei face, chiar înainte de a se încărca hartă. În cazul nostru, am dorit o hartă în care să fie greu de prezis, chiar şi punctul tău de start, darămite ce vei face când vei ajunge acolo. Prin urmare, Hydro începe printr-un stadiu de start aleator. Accentul pus pe controlul teritoriilor care se schimbă permanent, înseamnă că hartă este rar resimţită ca fiind repetitivă. Între timp, structura explicită a rundei, menţine echipele concentrate şi oferă dezamăgiri şi realizări regulate când sunt capturate şi pierdute teritorii."
"#commentary\tf2-Comment028.mp3"   "[Kerry Davis]  De obicei, jocurile abordează statisticile prin compararea jucătorului cu restul din lumea jocului. Asta este doar interesant pentru cei aflaţi în capul listei. Cu TF2 am decis că ar fi o abordare mai potrivită să comparăm statisticile cu succesele aterioare ale jucătorului, transformându-le astfel dintr-un sistem de comparaţie global într-unul personal şi motivant. Jucătorul începător primeşte astfel încurajare şi recunoaştere, deoarece, chiar dacă acesta nu este foarte experimentat, îşi îmbunătăţeşte aptitudinile permanent. Veteranii pot să vadă când au reuşit să se apropie de recordul anterior, ceea ce îi stimulează să bată acel record. Sistemul personal de statistici funcţionează şi ca un sistem personal de validare. Când un jucător simte că a avut o rundă bună, sistemul de statistici apare spunând în esenţă 'Ai dreptate, a fost o rundă excelentă.'"
"#commentary\tf2-Comment029.mp3"   "[Andrea Wicklund] Cu cât direcţia ta artistică poate folosi reprezentaţii vizuale bine înţelese, cu atât mai puţin trebuie să explici elementele din joc. Prima versiune a TF2 avea o direcţie artistică foarte realistă. Odată cu timpul, am aflat însă că acest aspect ne dă multe bătăi de cap. Diferenţele dintre diferitele clase erau greu de scos în evidenţă într-un mod satisfăcător. Armele care trăgeau cu orice altceva decât cu gloanţe erau greu de vizualizat. Hărţile noastre nu prea aveau sens în lumea reală, unde două forţe opozante îşi construiesc rar bazele la 50 de picioare una de cealaltă. În plus, jocul nu se deosebea din punct de vedere vizual de celelalte produse ale noastre. O lume stilizată nu avea nicuna dintre aceste probleme: pune Heavy-ul masiv lângă Spy-ul la costum în dungi şi jucătorii vor înţelege atât diferenţa numerică a vieţii dintre clase, cât şi stilurile lor foarte diferite de joc. Raza vindecătoare a Medicului a fost uşor înţeleasă de către cei care au testat jocul când aceştia au văzut simbolurile roşii plutitoare de plus care se îndreptau spre ţintă. O ficţiune stilizată poate explica uşor de ce bazele echipelor sunt amplasat una în vecinătatea alteia. În final, o imagine dinTF2 este uşor de recunscut, asigurându-ne că nimeni nu o va confunda cu o imagine dintr-un alt joc al nostru."
"#commentary\tf2-Comment030.mp3"   "[Moby Francke] Odată ce ne-am decis asupra direcției artistice, am experimentat cu o varietate de stiluri înainte de a opta pentru exemplul lui J.C. Leyendecker, un ilustrator foarte popular la începutul secolului al XX-lea. Ingenioziotatea lui Leyendecker în ceea ce privește desenarea vestimentației și a materialelor ne-a oferit un bun exemplu în adăugarea detaliilor personajelor, fără să riscăm să pierdem din autenticitate - am păstrat astfel toate particularitățile siluetelor specifice fiecărei clase. De asemenea, am folosit „rețete” standard pentru a realiza faldurile hainelor, astfel că detaliile erau foarte explicite privite de-aproape, fără să atenueze impactul culorilor menite să atrag privirile jucătorilor asupra armamentului atât de important."
"#commentary\tf2-Comment031.mp3"   "[Ariel Diaz]  Personajele sunt piesa de artă cea mai importantă într-un joc multiplayer, deci acolo este locul unde am depus cel mai mult efort. Am dezvoltat o ierarhie citită pentru modelele jucătorului, dând prioritate informaţiilor de care un jucător are nevoie pentru a le citii numai uitându-se la model. Ierarhia noastră era aceasta: primul, în ce echipă se află, al doilea, ce clasă joacă, şi al treilea, ce armă foloseşte. Lizibilitatea echipei s-a reuşit adoptând câte o paletă de culori generală pentru fiecare echipă în parte, alegând culori calde pentru Red şi culori reci pentru Blu. Lizibilitatea Claselor s-a reuşit prin silueta personajului. Siluetele unice şi formele de animaţie sunt mai identificabile la mare distanţă, şi prin o rază mai largă de lumini, decât orice alt detaliu visual de lângă model. În final,arma a fost evidenţiată printre texturi. Zona cu cel mai înalt contrast, care atrage ochii jucătorului, este concetrata în zona pieptului fiecărui model de personaj, exact unde îşi ţin arma. În plus, variaţia subtilă de întuneric din zona picioarelor, până la zona luminată din jurul pieptului, ajută de asemenea la atragerea ochilor jucătorului către armă."
"#commentary\tf2-Comment032.mp3"   "[Charlie Brown] Clasele jucătorului formează coloana vertebrală a modului de joc TF2. Există câteva motive pentru care acestea reprezintă o unealtă de proiectare folositoare. O clasă reprezintă o experineta cumulată, concepută pentru a fi relativ unică în comparaţie cu celelalte clase din joc. Un jucător care s-a plictisit să joace o anumită clasă, poate schimba la alta, oferindu-i-se astfel o noua experienţă. Ele ne ajută să servim jucători cu o varietate de aptitudini şi dorinţe. Jucătorii începători şi avansaţi se pot distra împreună. Gânditori prudenţi şi cerebrali, apărători strategici, şi trăgători neîncetaţi dependenţi de adrenalină, îşi pot găsi toţi locul potrivit. Deciziile în designul claselor din Team Fortress 2 ne permit să avem un număr mare de abilităţi ale jucătorilor în cadrul jocului, păstrând în acelaşi timp deciziile pe care un singur jucător trebuie să le ia la un nivel acceptabil."
"#commentary\tf2-Comment033.mp3"   "[Robin Walker] Prima prezentare a TF2 a fost la E3, în 1999, iar acum ne aflăm în 2007. Dar ce ne-a luat atât? Pe scurt, am avut nevoie de timp pentru a obține un rezultat satisfăcător. Dacă ai nevoie de o explicație mai detaliată, atunci trebuie să-ți vorbim despre procesul de dezvoltare, care are la bază ideea că nu putem ghici dinainte care concepte funcționează și care nu. Știm ce a distrat în trecut, dar când avem în fața noastră 3 idei diferite, nu știm care dintre ele va fi cea mai distractivă. Aşa că ne-am concentrat pe dezvoltarea unui proces repetitiv care avea să ne devoaleze ceea ce merge și ce nu. Această idee se baza pe evaluarea unui număr cât mai mare de oameni care se jucau. În cursul procesului de dezvoltare, am testat numeroase funcționalități, dar doar câteva dintre ele au ajuns să facă parte din produsul final, în timp ce multe altele au fost înlăturate. De exemplu, versiunea inițială de TF2 se baza pe ideea de a construi un sistem care are în centru un comandant, adică un jucător cu viziune strategică pe câmpul de luptă, în timp real. Jucătorul-comandant era responsabil de dezvoltarea strategiei pentru întreaga echipă. Ideea era bună, dar complicat de pus în practică. De exemplu, cum ne asiguram că jucătorul-comandant se va distra la fel de mult ca ceilalți? De asemenea, cum ne asiguram că jucătorii și comandantul își apreciază contribuția reciproc și-și dau seama de rolul și importanța fiecăruia în parte? Cum ne asiguram că jocul va fi la fel de distractiv cu un comandant prost sau cu unul bun, dar cu o echipă groaznică? Am lucrat luni în șir încercând să găsim niște răspunsuri fără să deformăm prea mult ideea de bază, dar nu am ajuns niciodată la un nivel de satisfacție. În plus, s-a conturat ideea că rolul comandantului ne obliga să adăugăm modului de joc o dimensiune strategică mai puțin accesibilă. În cele din urmă, am luat decizia de a abandona acest concept și am trecut la următorul."
"#commentary\tf2-Comment034.mp3"   "[Kelly Thornton] Loviturile critice reprezintă rezultatul muncii noastre asupra ritmului de desfășurare a jocului. Acest sistem de lovituri critice influențează dinamica jocului - cu cât mai multe reușite ale unui jucător, cu atât mai mari sunt șansele lui de a da o lovitură critică. Cu alte cuvinte, cu cât te descurci mai bine, cu atât ai mai multe șanse să oferi dinamică modului tău de joc. Astfel, apar momente de mare intensitate, rare, în care un jucător se dezlănțuie și face 3 sau 4 ucideri într-o succesiune rapidă.
"
"#commentary\tf2-Comment035.mp3"   "[Adrian Finol] Una dintre diferenţele majore între Team Fortress Classic şi Team Fortress 2 a fost înlăturarea grenadelor aruncate. 
 Majoritatea claselor puteau să poarte grenade de mână standard, împreună cu o grenadă secundară, legată mai mult de clasă. Team Fortress 2, concentrându-se pe roluri unice ale claselor, ne-a arătat că grenada standard de mână este mai influentă decât unele arme primare în a decide soarta unei bătălii. Asta a făcut clasele mai similare în luptă - un efect de nedorit. În plus, ne-am uitat la unele din remizele de pe hărţile Team Fortress Classic, care au rezultat des din spamul cu grenade. Două cazuri au fost deosebit de problematice: acela în care jucătorii aruncau în mod repetat grende prin uşi, sperând să omoare orice inamic care se afla acolo, şi cazul în care jucătorii în pragul morţii, aruncau toate grenadele în succesiune rapidă, sperând să ucidă pe cineva după ce mor. Înlăturarea grenadelor standard de mână, a făcut jocul mai distractiv aproape imediat, mai ales pentru jucătorii noi, care erau deseori confuzi de ce au murit, când o grenadă se detona sub picioarele lor. Când am examinat grenadele specifice fiecărei clase, am descoperit probleme similare. Eliminarea lor din testarea jocului ne-a impulsionat din nou să facem jocul mai distractiv. Odată ce ne-am decis să le înlăturăm, am analizat fiecare clasă pentru a vedea ce capabilităţi au fost pierdute ca urmare a acestei decizii. În unele cazuri, am adăugat capabilităţi, unde am simţit că o clasă a pierdut abilitatea de a lua câteva decizii interesante, în relaţie cu tipul său special de grenadă."
"#commentary\tf2-Comment036.mp3"   "[Hamish McKenzie] Spre finalul proiectului, când părți ale jocului erau terminate, ne-am dat seama că ne-a rămas ceva timp pentru animațiile secundare. Aveam mai multe idei, inclusiv introducerea animațiilor de batjocură, corelate cu armele. Ca de fiecare dată, am evaluat impactul diferitelor propuneri, și cea legată de animațiile de batjocură cu arma a câștigat. Aceste animații se potriveau perfect cu instantaneele de după moartea unui jucător, fiind o adăugare reușită la relaţia dintre jucător și victima sa. Aceste secvențe ne ofereau ocazia să exploatăm noua noastră tehnologie de animaţii faciale, permițând jucătorului să le examineze din toate unghiurile. În cele din urmă, personajele din TF2 sunt foarte carismatice, iar batjocurile reprezintă cea mai bună modalitate de exprimare a acestor personalități prin animație și interpretarea vocilor."
"#commentary\tf2-Comment037.mp3"   "[Eric Smith] În cazul Half-Life 2, am dezvoltat așa-numitele „răspunsuri automate”, care ne permit să definitizăm replicile personajelor în contexte mai puțin previzibile. În multiplayerul din Team Fortress 2, am ales să aplicăm acest tip de „răspunsuri automate”, care funcționează astfel: într-un fișier text simplu, sunt listate diferite fraze; apoi codul jocului le face pe personaje să vorbească atunci când sunt îndeplinite regulile sau condiţiile definite în fișierul text. De exemplu, când un personaj îşi reîncarcă arma, sistemul de „răspunsuri automate” știe că a venit momentul ca acel personaj să spună o replică legată de acțiunea reîncărcării. Sistemul de „răspunsuri automate” controlează ceea ce se întâmplă în mediul înconjurător și oferă cele mai bune replici contextuale. Dacă un jucător este foarte rănit, el probabil că va spune altceva decât atunci când este complet vindecat. În aceleași timp, un personaj spune replici speciale atunci când a ucis mai mult de doi inamici în 20 de secunde și alte replici atunci când face victime într-un mediu acvatic. Păstrarea replicilor și a regulilor în fișierele scriptate le permite scenariștilor să adauge text fără să fie nevoie de modificarea codului. 
"
"#commentary\tf2-Comment038.mp3"   "[Moby Francke] În discuțiile noastre inițiale despre stilul personajelor, am căzut de acord să folosim un stil ilustrativ sau stilizat, fără însă să exagerăm cu umbrele. Am optat pentru contururi mai puțin pronunțate și, pentru asta, am folosit o textură 2D care definește luminozitatea asupra personajelor, iar acolo unde se unesc zonele luminoase cu cele întunecate, am adăugat o tușă de culoare caldă care să facă o tranziție lină. Odată ce am găsit modelul de umbră potrivit, am adăugat un contur care creează impresia că personajele se află într-un mediu 3D.
"
"#commentary\tf2-Comment039.mp3"   "[Dhabih Eng] Provocarea sistemului de particule a constat în crearea efectelor care să fie distractive şi incitante din punct de vedere vizual, fără a fi însă atât de exagerate încât nimeni să nu le poată citi înţelesul în cadrul jocului. Într-un meci obişnuit, sunt atât de multe efecte pe ecran în acelaşi timp, încât cel mai mare pericol este acela de dezordine vizuală. Prin urmare, efectele au fost rafinate să fie mai simple şi clare. Acelea care erau cele mai importante pentru modul de joc au fost făcute mai uşor de văzut, în timp ce altele, care erau în principiu doar deliciu pentru ochi, au fost trimise spre fundal."
"#commentary\tf2-Comment040.mp3"   "[Robin Walker] Cu nouă clase de personaje și o grămadă de arme și abilităţi specifice, una dintre cele mai mari provocări a fost să găsim o soluție pentru ca jucătorii să nu se simtă copleșiți atunci când „fac cunoștință” cu toate aceste elemente. Deși scurtă, lista de informații esențiale - scopul hărților, poziția coechipierilor, armele folosite de adversari etc. - ar putea să-i sperie pe unii jucători. Pentru că nu am avut cum să reprezentăm vizual aceste informații, a trebuit să prioritizăm și să concepem o listă cu informații esențiale pe care fiecare jucător să le afle înainte de a începe distracția. Am clasat informațiile în funcție de importanță - cele obținute direct din joc (de exemplu, detalii despre hartă) au fost considerate informații secundare. Dar mai existau și alte informații - obținute în timpul jocului, cum ar fi cele legate de abilitățile personajelor în funcție de diferite situații (de exemplu, invulnerabilitatea Medicului atunci când foloseşte UberCharge-ul). Am încercat, pe cât posibil, să evităm adăugarea elementelor 2D la HUD, deoarece am dorit că jucătorii să privească tridimensional lumea pe care am construit-o și nu să vadă peste tot în jur numai reprezentări abstracte. De exemplu, jucătorii îi văd pe Spy-ii coechipieri ca spioni, însă trebuie să știe în ce inamic a decis Spy-ul din echipa lor să se deghizeze. Am încercat un mic artificiu, în care am pus o iconiță plutitoare deasupra capului Spy-ului, reprezentând deghizarea sa. Iconița s-a dovedit derutantă pentru cei care au testat jocul. Când am abordat problema - prin atașarea, la Spy, a unor măști din hârtie - nu numai că se potriveau cu stilul umoristic al jocului, dar le-au oferit jucătorilor toate informațiile pertinente (după o simplă privire a modelului Spy-ului), menținându-i astfel concentrați asupra personajelor și acțiunii jocului. Aceasta a fost o lecție prin care ne-am dat seama că, dacă insiști asupra unui principiu de design, te vei găsi inevitabil în situația de a descoperi cele mai bune soluții."
"#commentary\tf2-Comment041.mp3"   "[Jason Mitchell] Pentru a obține efectul de umbră în stilul ilustrațiilor comerciale de la începutul secolului al XX-lea, modificăm luminozitatea difuză asupra personajelor. Aici îl putem vedea pe Heavy, cum apare el în Team Fortress 2, cu acel efect de umbră. Observaţi tranziţia scurtă dintre zonele luminoase şi cele întunecate ale pielii, în partea superioară a brațului. Folosind efecte de umbră tradiționale, aşa cum se vede aici, personajul primește mai puțină lumină, ceea ce nu corespunde cu direcția noastră artistică adoptată. Dar efectele de umbră din stilul ilustrațiilor pictate manual ne oferă fix ceea ce ne dorim noi - accentuarea contururilor pentru a pune în evidență siluetele prsonajelor, făcându-le astfel să se distingă de decor. Dacă nu avem suficiente contururi, personajele se pierd în decor. Dar dacă accentuăm contururile, personajele se evidențiază în mediul înconjurător, acest lucru definind mai bine stilul Team Fortress 2.

"
"#commentary\tf2-Comment042.mp3"   "[Alden Kroll] Elementele bidimensionale din HUD reprezintă o problemă artistică aparte, deoarece acestea trebuie să arate bine şi să fie clare, indiferent de rezoluţia la care jucătorul rulează jocul. Dar - dată fiind varietatea actuală de ecrane largi de înaltă rezoluţie - a fost nevoie de folosirea unei memorii considerabile pentru a genera texturile şi de multă muncă pentru a satisface condiţiile impuse de diferitele rezoluţii. În cazul TF2, ne-am lovit de o problemă grea din cauza dorinţei noastre de a include, în HUD, o serie de elemente curbate line. Aşadar, am dezvoltat un nou sistem de umbrire care să ne permită să creăm imagini în stilul 'desenului de linie'. Acest sistem ne permite să realizăm imagini la o rezoluţie fixă, astfel încât siluetele netede create rămân la aceeaşi calitate inclusiv la rezoluţiile foarte mari. Acest sistem de umbrire presupune contururi şi umbre şi poate fi aplicat - în spaţiul 3D - pentru diferite elemente, cum ar fi panourile."
"#commentary\tf2-Comment043.mp3"   "[Chris Green] Am vrut ca Team Fortress 2 să cuprindă multe efecte speciale de particule pentru a intensifica varietatea largă de arme şi abilităţi ale claselor. În versiuni precedente ale motorului Source, toate efectele de particule necesitau ca un cod special să fie scris de către programatori. Pentru Team Fortress 2 am creat un sistem, în care proiectanţii pot crea rapid sisteme de particule noi şi rafina iterativ pe cele existenţe, fără implicarea programatorilor. Un editor din cadrul jocului permite proiectanţilor să editeze definiţiile sistemelor de particule şi să previzualizele imediat efectele în joc. Editorul permite, de asemenea, artiştilor să conecteze 'piese de construcţie' modulare untre ele pentru a crea un efect vizual complex. În ceea ce priveşte sistemul de particule în şine, am transferat multe dintre calculele sistemului către acceleratorul grafic, ceea ce ne permite să mărim numărul de particule de pe ecran, fără a reduce rata de cadre.\""
"#commentary\tf2-Comment044.mp3"   "[Eric Kirchmer] Când proiectăm zone pentru nivel înalt de luptă, încercăm să evităm complexitate şi haos. Geometria complexă încurcă jucătorii, făcându-le viaţa grea în încercarea de a urmări inamicul şi interferându-se cu viteza lor şi ţinta în timpul luptelor. Cea mai haotică luptă se întâlneşte când mărimea hărţii eşuează să suporte numărul de combatanţi din ea. În această zonă finală a hărţii, vrem o luptă liberă să se dea pentru un timp până când cineva va câştiga. Pentru a realiza acest lucru, am construit un spaţiu deschis cu intrări multe şi am dat jucătorilor o varietate de atacuri şi protecţii la înălţimi variate. Decât să ne bazăm pe lifturi şi scări, ne-am bazat pe rampe, întrucât acestea permit libertate mişcării tot timpul, în loc de limitarea jucătorilor. Prin intermediul testării jocului, am făcut multe schimbări la toate dimensiunile camerei, dimensiunea adăposturilor şi mărimea intrărilor, în acest fel asigurându-ne că zona poate acomoda o bătălie de mulţi jucători."
"#commentary\tf2-Comment045.mp3"   "[Jim Hughes] Când proiectăm zone pentru nivel înalt de luptă, încercăm să evităm complexitate şi haos. Geometria complexă încurcă jucătorii, făcându-le viaţa grea în încercarea de a urmări inamicul şi interferându-se cu viteza lor şi ţinta în timpul luptelor. Cea mai haotică luptă se întâlneşte când mărimea hărţii eşuează să suporte numărul de combatanţi din ea. În această zonă finală a hărţii, vrem o luptă liberă să se dea pentru un timp până când cineva va câştiga. Pentru a realiza acest lucru, am construit un spaţiu deschis cu intrări multe şi am dat jucătorilor o varietate de atacuri şi protecţii la înălţimi variate. Decât să ne bazăm pe lifturi şi scări, ne-am bazat pe rampe, întrucât acestea permit libertate mişcării tot timpul, în loc de limitarea jucătorilor. Prin intermediul testării jocului, am făcut multe schimbări la toate dimensiunile camerei, dimensiunea adăposturilor şi mărimea intrărilor, în acest fel asigurându-ne că zona poate acomoda o bătălie de mulţi jucători."
"#commentary\tf2-Comment046.mp3"   "[Aaron Barber] Spre deosebire de hărţile din TF precum 2fort şi Well, ce progresează din roşu în albastru, cele patru arene din Hydro pot fi deţinute ori de o echipă ori de cealalata. Noi aveam nevoie de un decor ce justifica prezenţa unor structurilor precum stâncile şi tunelele, dar să aibă o schemă de culoare neutră. Noi am ales un decor de deşert ce are o paletă de culoare roşie spre maro pentru stânci, un cer de un albastru liniştitor şi o lumină naturală neutră ce complementează zona din jur. Culoriile pentru zonele separate diferă un pic dar tot se leagă împreună."
"#commentary\tf2-Comment047.mp3"   "[Chet Faliszek] Crainicul pentru Team Fortress 2, Ellen McLain, are o calitate rar întâlnită - este singura actriţă a cărei voce apare în toate produsele din Orange Box. Pentru rolul în Team Fortress 2, i-am oferit lui Ellen ocazia să încerce diferite personaje atunci când citea replicile. La a cincea încercare, ea ne-a oferit câştigătorul. Vocea ei dezamăgită şi uşor diabolică te face să ştii clar că, în lumea Team Fortress 2, o remiză nu înseamnă că toţi câştigă, ci că toţi pierd."
"#commentary\tf2-Comment048.mp3"   "[Laura Dubuk] Această zonă a prezentat o problemă dificilă. Din moment ce arena se află într-un spaţiu închis, nu prea am avut cum să schimbăm structura de bază, aşa că ne-am concentrat să aranjăm formele din interior pentru a crea un spaţiu iconic. Clădirea constă în principiu dintr-o cutie cu geamuri mari, dreptunghiulare, constrastate de elemente rotunde (generatoarele) în centru. Pentru a crea senzaţia de spaţiu şi paralaxă. am adăugat elemente liniare precum şine şi cabluri. Am folosit diferite noanţe de întuneric şi lumină, cu pasarele ce creează un tipar de valori interesant. Toate aceste elemente lucrează împreună pentru a atrage ochiul jucătorului către steag--ce trebuie să fie centrul de interes al arenei."
}
}
